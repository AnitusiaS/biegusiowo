---
layout:  post
comments: true
published: true
title: "Trochę historii - podstawówka i gimnazjum"
date: 2017-10-11 17:30:00
type: post
categories:	bieganie historia
author:  
  email: anita.str@wp.pl
  display_name: Anita Owsiana
  first_name: Anita
  last_name: Owsiana
---
Moja przygoda z bieganiem zaczęła się od tego, że bardzo nie lubiłam biegać :)

Będąc w V – VI klasie i gimnazjum mój WFista miał strasznego bzika na punkcie biegania. Na każdej lekcji na rozgrzewkę było kilka kółek wokół boiska. Dodatkowo na niektórych lekcjach biegi w teren. Strasznie tego nie lubiłam, zawsze byłam ostatnia, razem z koleżanką ledwo mogłyśmy „dokulać” się do końca. Częściowo szłam, częściowo próbowałam biec, ale była to dla mnie katorga i katusze w męczarniach.
<!--break-->
Jak prawie każda nastolatka i ja chciałam mieć kilka kilo mniej, dlatego w pewne wakacje postanowiłam biegać. Biegałam wolno, krótki dystans, ciągle ten sam odcinek. Bez względu na pogodę biegałam 6 dni w tygodniu – każdy dzień poza niedzielami. 

Trasa jaką sobie obrałam nie była długim dystansem, coś ok. 2 km. przez to się nie zniechęcałam i nie zabierało mi to aż tak dużo czasu.
Siłą rzeczy coraz lepiej mi się biegało, było to naturalne. 

Prawdziwy przełom zauważyłam na początku roku szkolnego, na lekcji WFu już nie tylko nie byłam ostatnia, ale zawsze byłam z przodu pierwsza, dodatkowo nie męcząc się przy tym za bardzo. Nie tylko wyprzedzałam koleżanki, ale też niektóre z nich dublowałam biegając na około boiska. 
Nawet mój nauczyciel ze zdziwieniem przecierał oczy, bo zauważył, że coś się zmieniło, a nie wiedział, że w czasie wakacji konsekwentnie biegałam. Polubiłam lekcje WFu do tego stopnia, że już w duchu nie modliłam się kiedy się ona skończy, ale kiedy się zacznie.
Rano po przebudzeniu już nie byłam poddenerwowana w dzień WFu, jak to wcześniej bywało, ale cieszyłam się na tą lekcję.
Muszę przyznać, że miałam w jeden dzień jedną godzinę lekcyjną i w drugi dzień dwie godziny lekcyjne. Zawsze chciałam tak jak inne koleżanki odpoczywać czekając aż dobiegną wszyscy, ale będąc ostatnia już nie miałam na to szans. Aż do tego czasu :) 

Zawsze po skończeniu biegania miałyśmy się ruszać, chodzić, wszystko, ale nie siedzieć. No więc jak byłam pierwsza żeby długo nie czekać aż pozostałe dziewczyny dobiegną, chodziłam do toalety dla zabicia czasu i tam przesiadywałam :) jak widać nie przepadałam za rozgrzewką pobiegową, tym bardziej, że bieg na boisku był traktowany jako rozgrzewka sama w sobie, a później następowały inne ćwiczenia na rozruszanie się.

Pewnego dnia po biegu w teren wracając ze szkolnej łazienki usłyszałam, że moja koleżanka rozmawia z WFistą o bieganiu i właśnie wspomniała o mnie i o tym, że biegałam we wakacje. Nasz nauczyciel się zdziwił, bo chyba na odległość było widać, że nie cierpiałam bigania, a tu niespodziewanie taka zmiana. Wyraził swoje uznanie, więc tym bardziej urosłam w piórka na tle koleżanek.

Jedyny warunek jaki wtedy sobie obrałam to było nie jeździć na żadne zawody sportowe. Nie chciałam kosztem innych lekcji brać udział w zawodach. Nie wiem dlaczego wtedy tak postanowiłam, może dlatego, że nie chciałam nadrabiać zaległości i sama pisać sprawdzianów i tego typu rzeczy (pewnie teraz bym uznała to za głupie, mieć taką szanse i ją zmarnować przepuszczając okazję koło nosa). Zawsze się do pana od WFu śmiałam, że jak mnie będzie chciał zabrać na zawody i mnie gdzie zapisze to będę znów ostatnia, więc widząc, że się do tego nie kwapię po prostu mi odpuścił i nie namawiał.

I tak kończąc 3 klasę gimnazjum moja przygoda z bieganiem dobiegła końca przynajmniej na tamten czas będąc nastolatką. W międzyczasie kilka razy zmieniał nam się nauczyciel, a nie każdy stawiał wszystko na bieganie. Sama też jakoś zaprzestałam. Wiadomo, że to było czasochłonne i wymagało poświęceń, bo nawet krótkie dystanse wymagają przygotowań (np. przebieranie się) a ja jak to ja oczywiście zawsze miałam dużo ciekawszych spraw, a towarzystwo koleżanek dodatkowo działało demotywująco dziwiąc się, że mi się chce i takie tam, po co, gdzie teraz, itp., itd.

c. d. n.
